<!-- title: "Informácie o omšiach - 23. - 29. september" -->
<!-- date: "2024-09-22" -->

| Deň | Čas svätej omše | Liturgické slávenie |
| :---: | :---: | :---: |
| **Pondelok, 23. september** | **-** | **Sv. Pia z Pietrelciny, kňaza, spomienka** |
| **Utorok, 24. september** | **18:30**\n+ Za zdravie a Božiu pomoc pri operácii brata | **Utorok 25. týždňa v Cezročnom období** |
| **Streda, 25. september** | **18:30**\n+ Editka a Alojz Gregušoví | **Streda 25. týždňa v Cezročnom období** |
| **Štvrtok, 26. september** | **18:30**\nZa farnosť | **Sv. Kozmu a Damiána, mučeníkov, ľubovoľná spomienka** |
| **Piatok, 27. september** | **18:30**\n+ Ladislav Štefina | **Sv. Vincenta de Paul, kňaza, spomienka** |
| **Sobota, 28. september** | **7:30**\nInt. ord. | **Preblahoslavenej Panny Márie v sobotu** |
| **Nedeľa, 29. september** | **7:00**\nZa farnosť\n\n**9:00**\n+ Ľuboš Čižmár | **DVADSIATA ŠIESTA NEDEĽA V CEZROČNOM OBDOBÍ\n** |

Dnes sa po svätých omšiach koná zbierka na kňazský seminár. Za vaše milodary vám v mene bohoslovcov a predstavených Kňazského seminára sv. Gorazda v Nitre vyslovujem úprimné Pán Boh zaplať.

V dnešný deň v Košiciach prebehne aj Národný pochod za život. Je to vyjadrenie túžby a žiadosti, aby ľudský život bol rešpektovaný od počatia až po prirodzenú smrť. Aj my môžeme toto podujatie podporiť svojou modlitbou alebo tým, že mu venujeme pozornosť prostredníctvom médií. Doobedňajšiu svätú omšu z Dómu sv. Alžbety o 10:00 hod. bude prenášať STVR a TV LUX. Na TV LUX si budete môcť popoludní pozrieť aj hlavný program pochodu, ktorý začne o 13:30 hod.

V stredu 25. septembra si náš otec biskup Tomáš pripomína 25. výročie svojej biskupskej vysviacky. Toto jubileum si pripomenie slávením pontifikátnej svätej omše v stredu o 10:00 hod. v Kostole Sedembolestnej Panny Márie vo farnosti Žilina - Vlčince. Všetkých, ktorí môžu, srdečne pozýva. Modlime sa za nášho otca biskupa, nech ho Boží Duch naďalej sprevádza pri spravovaní našej diecézy.

Všetky deti srdečne pozývame na eRko stretnutie, ktoré sa uskutoční v piatok 27. septembra o 17:00 hod. na fare. Tešia sa na vás vaši animátori. Stretnutia odporúčam zvlášť prvoprijímajúcim deťom. Deti sa potom zúčastnia na detskej svätej omši, ktorá bude po stretnutí o 18:30 hod. Prosím , keby na ňu prišli aj prvoprijímajúce deti, ktoré nebudú na eRko stretku.

V mesiacoch máj až október sa v Rajeckej Lesnej konajú na prvú sobotu fatimské soboty za účasti otca biskupa Tomáša. Každý mesiac sú k účasti na týchto fatimských sobotách pozvané osobitne dva dekanáty diecézy. Na prvú sobotu 5. októbra sme do Rajeckej Lesnej srdečne pozvaní my, veriaci dekanátu Považská Bystrica. Farnosť Považská Bystrica nám ponúka miesta v autobuse. Odchod autobusu by bol o 8:00 hod. od Farského kostola Návštevy Panny Márie v Považskej Bystrici. Prihlásiť sa môžete v sakristii tam v kostole alebo u mňa, ale prosím, čím skôr, lebo miesta sa plnia. 

V sobotu a v nedeľu 5.- 6. októbra sa na pútnickom mieste Hora Živčáková pri Turzovke uskutoční jesenná púť. Ďalšie informácie a presný program púte nájdete na nástenke. 

V tomto týždni bude mať upratovanie kostola na starosti skupina č. 11. Taktiež chcem vyjadriť úprimné poďakovanie skupinke, ktorá nám kostol poupratovala v uplynulom týždni. 