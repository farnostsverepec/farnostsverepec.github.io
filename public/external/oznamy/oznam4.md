<!-- title: "Informácie o omšiach - 03. - 10. november" -->
<!-- date: "2024-11-03" -->

| Deň | Čas svätej omše | Liturgické slávenie |
| :---: | :---: | :---: |
| **Pondelok, 4. november** | **-** | **Sv. Karola Boromejského, biskupa, spomienka** |
| **Utorok, 5. november** | **17:30**\n+ kňazi Žilinskej diecézy | **Utorok 31. týždňa v Cezročnom období** |
| **Streda, 6. november** | **17:30**\n+ Ľudovít, kňaz | **Streda 31. týždňa v Cezročnom období** |
| **Štvrtok, 7. november** | **7:30**\nInt. ord. | **Štvrtok 31. týždňa v Cezročnom období\nOmšový formulár: Za povolania na kňazský stav** |
| **Piatok, 8. november** | **17:30**\nZa Božiu pomoc a dary Ducha Svätého pre rodinu i do práce | **Piatok 31. týždňa v Cezročnom období** |
| **Sobota, 9. november** | **7:30**\nZa zdravie, Božiu pomoc a požehnanie pre deti, vnukov  a krstné deti | **Výročie posviacky Lateránskej baziliky v Ríme, sviatok** |
| **Nedeľa, 10. november** | **7:00**\nPoďakovanie za 85 rokov života a prosba o ďalšie Božie požehnanie\n\n**9:00**\n+ rod. Birošíková, Rosíková, Kubišová | **TRIDSIATA DRUHÁ NEDEĽA V CEZROČNOM OBDOBÍ** |

Počas tohto týždňa až do piatku 8. novembra môžeme ešte získavať odpustky pre našich zosnulých. Potrebný skutok je nábožne navštíviť cintorín a pomodliť sa za zosnulých. Okrem toho treba byť v stave posväcujúcej milosti (vyspovedaní), prijať v ten deň sväté prijímanie a pomodliť sa na úmysel Svätého Otca. Preto vás povzbudzujem, aby sme aj v tomto týždni prichádzali v  hojnejšom počte na sväté omše.

Kto sa nestihol vyspovedať a ešte by chcel získavať odpustky, spovedať budem pred svätými omšami. Využívajme aj naďalej túto ponuku Božích dobrodení pre duše v očistci.

Starých a chorých, ku ktorým pravidelne chodievam na prvé piatky, navštívim v piatok dopoludnia od 10.00 hod. Prosím, aby ste im to oznámili.

Všetky deti srdečne pozývame na eRko stretnutie, ktoré sa uskutoční v piatok 8. novembra o 16.00 hod. na fare. Toto stretnutie bude výnimočné. Budeme ho prežívať ako „Párty všetkých svätých“. Deti pozývame, aby prišli prezlečené za nejakého svätého či svätú, ktorých si vybrali. Nemusí to byť žiadny náročný či prepracovaný kostým. Stačí niečo jednoduché, čo daného svätého vystihuje. Tešia sa na vás animátori, ktorí majú pripravené zábavné hry. Deti sa potom zúčastnia aj na svätej omši, ktorá bude po skončení stretnutia o 17.30 hod.

Farnosť Považská Bystrica nás srdečne pozýva na benefičný koncert Márie Podhradskej s kapelou na podporu výstavby kostola sv. Rodiny na sídlisku SNP v Považskej Bystrici. Koncert sa uskutoční na budúcu nedeľu 10. novembra o 18.30 hod. vo Farskom kostole Navštívenia Panny Márie v Považskej Bystrici. Stavba s Božou pomocou postupuje. Ako nás informovali, hrubá stavba a strecha sú dokončené, Pokračuje sa vnútornými rozvodmi a izoláciami.
 
V tomto týždni bude mať upratovanie kostola na starosti skupina č. 17. Skupinke, ktorá nám kostol upratala v uplynulom týždni vyslovujem úprimné poďakovanie za službu i za milodary.

