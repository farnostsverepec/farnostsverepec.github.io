<!-- title: "Informácie o omšiach - 27. - 03. november" -->
<!-- date: "2024-10-27" -->

| Deň | Čas svätej omše | Liturgické slávenie |
| :---: | :---: | :---: |
| **Pondelok, 28. október** | **17:30**\n+ Jarmila a Ivan | **Sv. Šimona a Júdu, apoštolov, sviatok** |
| **Utorok, 30. október** | **-** | **Utorok 30. týždňa v Cezročnom období** |
| **Streda, 30. október** | **17:30**\n+ Agnesa, Ondrej, Jozef, Anna, Magdaléna  | **Streda 30. týždňa v Cezročnom období** |
| **Štvrtok, 31. október** | **17:30**\nInt. ord. | **Štvrtok 30. týždňa v Cezročnom období\nVečerná svätá omša je z nasledujúcej slávnosti.** |
| **Piatok, 01. november** | **7:00**\n+ Pavol Maslík\n\n**9:00**\n+ Viktor, František, Katarína  | **VŠETKÝCH SVÄTÝCH, SLÁVNOSŤ** |
| **Sobota, 02. november** | **9:00**\nZa všetkých zosnulých | **Preblahoslavenej Panny Márie v sobotu** |
| **Nedeľa, 03. november** | **7:00**\n+ František a rodina\n\n**9:00**\n+ Jozef, Jozefína, Darina | **TRIDSIATA PRVÁ NEDEĽA V CEZROČNOM OBDOBÍ** |

Zbierka na misie, ktorá sa konala minulú nedeľu, vyniesla 486,90 EUR. Peniaze boli odoslané. Za vaše milodary vám aj v mene Pápežských misijných diel vyslovujem úprimné Pán Boh zaplať.

V tomto týždni máme prvý piatok v mesiaci a zároveň bude možnosť získavať odpustky pre našich zosnulých. Je k tomu potrebná aj svätá spoveď. Spovedať budem nasledovne: v pondelok hodinu pred svätou omšou (teda od 16.30 hod.), v stredu a vo štvrtok hodinu a pol pred svätou omšou (teda od 16.00 hod.). Prosím, nenechávajme si svätú spoveď na poslednú chvíľu. Využime aj možnosti pondelka či stredy.

Starých a chorých, ku ktorým pravidelne chodievam na prvé piatky, navštívim až v ďalšom týždni, teda nie v tomto. Presný deň oznámim na budúcu nedeľu.

V piatok máme slávnosť Všetkých svätých. Je to cirkevne prikázaný sviatok. Sväté omše budú tak ako bývajú v nedeľu, teda o 7.00 hod. a o 9.00 hod. Po sv. omši, ktorá bude o 9.00 hod., sa presunieme na starý cintorín, kde vykonáme pobožnosť za zosnulých. Kto by sa nemohol zúčastniť na svätej omši v piatok, už vo štvrtok večer o 17.30 hod. bude svätá omša slúžená s platnosťou na tento sviatok.

V sobotu máme spomienku na Všetkých zosnulých veriacich. Svätá omša v sobotu bude dopoludnia o 9.00 hod. Po nej sa presunieme na nový cintorín, kde bude pobožnosť za zosnulých.

V dňoch od 1. do 8. novembra môžeme získavať odpustky pre našich zosnulých. Pri všetkých treba splniť tri všeobecné podmienky: sv. spoveď, sv. prijímanie a modlitba na úmysel Svätého Otca. Okrem toho v dňoch 1. - 2. novembra treba nábožne navštíviť kostol a pomodliť sa modlitbu Pána (Otče náš) a vyznanie viery (Verím v Boha). V dňoch 2. - 8. novembra treba nábožne navštíviť cintorín a aspoň v mysli sa pomodliť za zosnulých. Okrem toho treba vylúčiť akúkoľvek pripútanosť ku hriechu, aj všednému. Prehľadnejší popis ako získať odpustky nájdete na nástenke. Využime tieto milosti. Nič krajšie pre našich drahých zosnulých urobiť nedokážeme.

Ako po minulé roky aj v tomto Fórum života organizuje tradičnú Sviečku za nenarodené deti. Cieľom je pripomenúť si deti, ktoré sa nemohli narodiť. Preto pozývame všetkých ľudí, aby si v tomto čase okolo 2. novembra zapálili sviečku na cintorínoch, v oknách svojich domovov či pri pamätníkoch nenarodených   detí. V rámci tejto aktivity si pri východoch z kostola môžete zakúpiť sviečky. Malé sviece sú v cene 2 EUR a veľké v skle 5 EUR. Zakúpením sviečky podporíte projekty a činnosť Fóra života, ktoré sa na Slovensku venuje ochrane ľudského života od počatia až po prirodzenú smrť.
 
V tomto týždni bude mať upratovanie kostola na starosti skupina č. 16. Skupinke, ktorá nám kostol upratala v uplynulom týždni vyslovujem úprimné poďakovanie za službu i za milodary.

