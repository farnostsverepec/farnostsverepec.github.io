<!-- title: "Informácie o omšiach - 13. - 20. október" -->
<!-- date: "2024-10-13" -->

| Deň | Čas svätej omše | Liturgické slávenie |
| :---: | :---: | :---: |
| **Pondelok, 14. október** | **-** | **Pondelok 28. týždňa v Cezročnom období** |
| **Utorok, 15. október** | **18:30**\n Za zdravie a Božiu pomoc | **Sv. Terézie od Ježiša (z Avily), panny a učiteľky Cirkvi, spomienka** |
| **Streda, 16. október** | **18:30**\n+ Katarína  | **Streda 28. týždňa v Cezročnom období** |
| **Štvrtok, 17. október** | **7:30**\nZa farnosť | **Sv. Ignáca Antiochijského, biskupa a mučeníka, spomienka** |
| **Piatok, 18. október** | **18:30**\n+ Margita a Ján  | **Sv. Lukáša, evanjelistu, sviatok** |
| **Sobota, 19. október** | **7:30**\nInt. ord. | **Preblahoslavenej Panny Márie v sobotu** |
| **Nedeľa, 20. október** | **7:00**\nZa farnosť\n\n**9:00**\n+ Helena a Miroslav Baránek | **DVADSIATA DEVIATA NEDEĽA V CEZROČNOM OBDOBÍ\n (MISIJNÁ NEDEĽA)** |

Prvonedeľná zbierka z minulej nedele, určená na obnovu vykurovania nášho farského kostola, vyniesla 1016 EUR. Všetkým darcom chcem vyjadriť úprimné poďakovanie, aj tým, ktorí ste svoje milodary prinášali mimo zbierky. Nech Pán odmení vašu štedrosť. 

V stredu po večernej svätej omši bude možnosť stráviť jednu hodinu pred Eucharistickým Ježišom v adorácii. Nájdime si čas pre neho, aby sme mu mohli odovzdávať všetko, čo v živote prežívame a vyprosovať si  jeho požehnanie. 

Pápežská nadácia ACN – Pomoc trpiacej Cirkvi každý rok organizuje modlitbovú iniciatívu Milión detí sa modlí ruženec. Jej cieľom je pozvať k modlitbe posvätného ruženca za mier a pokoj vo svete deti, ale nielen deti i všetkých nás. Sestra Lucia z Fatimy napísala: „V týchto posledných časoch, ktoré žijeme, dala presvätá Panna Mária modlitbe ruženca novú účinnosť. Neexistuje preto žiadny problém, akokoľvek vážny..., ktorý by sme nemohli vyriešiť prostredníctvom modlitby ruženca. Ružencom sa zachránime, posvätíme, potešíme nášho Pána a dosiahneme spásu mnohých duší.“

Do tejto iniciatívy sa zapojíme aj my v piatok 18. októbra. Chcem pozvať všetky deti o 18.00 hod. do kostola, kde sa spoločne pomodlíme posvätný ruženec. Potom bude nasledovať detská svätá omša. 

Budúcu nedeľu budeme sláviť ako Misijnú nedeľu. Po svätých omšiach bude zbierka na misie. Tento rok bude zbierka venovaná farnostiam a diecézam v africkom Malawi, Kto by sa chcel o tejto krajine či o misiách dozvedieť viac, pri východoch z kostola je k dispozícii časopis Svetové misie.

Všetkých mladých srdečne pozývame na evanjelizačné turné Godzone Tour 2024 s názvom Nie si na to sám. Najbližšie ku nám sa uskutoční v utorok 22. októbra v Žiline v Niké Aréne so začiatkom o 18.00 hod. Počas programu vystúpia viacerí umelci i známe kresťanské zoskupenia. Vstup na podujatie je zadarmo. Viac informácií nájdete na internetovej stránke www.tour.godzone.sk.

Manželom pripomínam a odporúčam účasť na programe AMORIS pre manželov na tému: „Odpustenie – cesta od zranenia k jednote. Ako na to?“ Viac informácií je na nástenke.

V tomto týždni bude mať upratovanie kostola na starosti skupina č. 14. Skupinke, ktorá nám kostol upratala v uplynulom týždni vyslovujem úprimné poďakovanie za službu i za milodary.
